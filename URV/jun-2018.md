# Jun 2018.
## 2. zadatak
Zbog toga što mora da bude po 150 senzora u prostoriji, kao opcije otpadaju MODBUS i PROFIBUS, tako da unutar prostorija treba da koristimo PROFINET povezan na jedan PLC unutar prostorije koji vrši upravljanje pumpama. Takođe postoji jedan HMI uređaj na kom se vizuelizuje nivo u rezervoaru. Unutar prostorija mogu da se koriste neki obični Ethernet kablovi.

Pošto je udaljenost prostorija 300m, ne moramo da koristimo optiku već možemo i bakarni kabl. Između prostorija može da se koristi bakarni kabl i RS485 preko MODBUS tako da se poveže jedna prostorija sa kontrolnom sobom i onda redno (*daisy-chaining*) sa drugom prostorijom. U kontrolnoj sobi imamo PC računar zato što nam je potrebno da nivoe rezervoara beležimo praktično neograničeno. Kad već imamo PC računar, njega možemo da koristimo i za vizuelizaciju.

## 3. zadatak
Sistem služi za otključavanje i zaključavanje nekih dvostruko zaključanih vrata. Sadrži dve grane koje se izvršavaju paralelno. Na početku sistema se vrata zaključaju, a zatim se ulazi u paralelna stanja u kojima se proverava da li su unete cifre taćne. Leva grana proverava sve tri cifre dok desna grana proverava samo prve dve. Prelazak u sledeće stanje obavlja se unošenjem tačne cifre. Unošenjem netačne cifre korisniku se zabranjuje unos na pet sekundi i onda se vraća u početno stanje. Nakon pogađanja tri cifre u levoj grani se prva vrata otključavaju na pet sekundi, a u desnoj grani se nakon pogađanja dve cifre druga vrata otključavaju na pet sekundi.
